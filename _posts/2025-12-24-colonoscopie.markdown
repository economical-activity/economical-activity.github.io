---
layout: post
title: "Colonoscopie"
date: 2025-12-24
categories: poem
---

_Za Baudelairem_

**Kolonoskopia prezesa**

Czwarty kwartał
Mizerny
Trzeci kwartał
Taki sobie

Zarząd
Jak bóg Janus
Zmienny

Jeszcze ta
Kolonoskopia
Zawadzki miał

Bez znieczulenia
Nie będę gorszy
Już rurę zagłębiają

Ależ boli




**Kolonoskopia chatbota**

Tak, miałem
Dwadzieścia razy
Na statku Magellana

Gdzie odżywialiśmy się
Kaparami i
Musztardą

Jak
Normalnie
Rozstawili sprzęt na pokładzie




**Kolonoskopia klasy ludowej**

Jestem klasą ludową
Tak się mnie nazywa
Żeby nie powiedzieć niższa

Nie miałam w ogóle kolonoskopii
A zatem
Umieram teraz

Boleśnie
Na naszego wodnego przyjaciela
Śmierć bezsensowna jak życie
Me pełne
Cukrów prostych
I niezliczonych rolek

Jestem brzydka i głupia
Może dobrze że wcześniej
Pani czarna zabiera

Nie pozostawiam po sobie nic
A jednak tak wiele
Czas reakcji
Na rolki

I ilość kalorii
Z paru posiłków
Ot parę zapisów
Nieregularnych




**Kolonoskopia poety**

Znów nie wziąłem leków
Czy to zmyślenie czy fikcja
Jak rozróżnić

Nieprzygotowany do życia
Medycznego
W sporze ze społeczeństwem
Nie wiem jak zagadać

Ujawnione skierowanie
Prowadzą
Obyczaj panem tej chwili

Erato zstąp i natchnij
Abym zaś mógł
Opisać aparaturę

Wąż kolonoskopu
Mieniący się w blasku
Lamp i ekranów
Ekranów i lamp

I te inne Rzeczy
W służbie zdrowia
Rozpostarte

Stworzone by przedłużać
Penis życia
Naszego
Poetyckiego
