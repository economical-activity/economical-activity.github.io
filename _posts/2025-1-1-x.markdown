---
layout: post
title: "Rex"
date: 2025-7-30
categories: poem
---

Gotujemy płuca
To są płuca dla Rexa
Rex jest głodny

Spod wąsów
Wystaje mu drgający podniecony język
Skapują elementy śliny

W domu unosi się
Zapach płuc
Słodki klejący lepki

Podchodzę
Tańczą w garnku
Unoszą się na pianie

To jest dom jaki każdy miał mam nadzieję
Dach
Ściany

Łazienka
Woda media
Płuca
Wystygły

Kroję
Kawałki muszą być równe
Rzeczywistość posiłku

Musi mieć
Formę
Sześcianów