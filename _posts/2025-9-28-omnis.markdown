---
layout: post
title: "Omnis moriar"
date: 2025-9-28
categories: poem
---
Przygnieciony głazem
Istnienia
Próbuję wstać jak papież
Jan Paweł II
Pod naporem
Lat
Ale nie mogę wstać
Bo głaz jest bardzo ciężki
Pokrywa mnie całego
Próbuję chociaż jakiś element
Ujawnić spod głazu
Ale przekształcenie
Postępuje
Nie mogę ujawnić żadnego
Elementu

Głaz jest z waty cukrowej
Jest lekki
Ale ja i tak nie mam siły

Ludzie ludzie
Patrzcie tam chłop leży
Pod watą cukrową
Wystaje tylko zacerowana
Skarpeta
Boże kto ceruje skarpety
Ten człowiek pochodzi
Ze średniowiecza
Ale czy to w ogóle jest
Skarpeta

Może to tylko cień się tak układa
Wata faluje rysując różne kształty

A ja zredukowany
Jak rodzajnik przed samogłoską
Próbuję ruszać skarpetą
Ale niestety nie mogę