---
layout: post
title: "10 miliardów"
date: 2025-9-21
categories: poem
---

Zarobiłem na wierszach
10 miliardów dolarów
Wstawałem rano

Mój dzień wyglądał
Następująco
Mycie zębów pompki

Czytanie poradnictwa
Pisanie
Litery stawały jedne po drugiej

Najpierw długopisem
Powołane do życia
Potem

Maszyna do pisania
Miałem cztery lata
Wyczerpany kładłem

Głowę w pielesze
I w snach dalej pisałem
Tysiąc dziennie

Kolejka przed sklepem
Ustawiała się o piątej
O ósmej

Podjeżdżałem rowerkiem
Na czterech kółkach
Pałką teleskopową

Zwalniałem zasuwę
Klienci wlewali się
Strumieniem

Wciąż za mało
Muszę zatrudniać
Jakość spada

Pojawia się konkurencja
Przekupili influencerów
Tworzą nowe prądy

Na jeden ich
Ja tworzyłem dziesięć
Znów brałem górę

Podłożyli pode mną bombe
A dokładniej pod rowerkiem
Na czterech kółkach

Eksplodowałem
Moje członki

Rozprysnęły się po
Gabinecie poezji
Nie wiem z jakiego ośrodka

Wyszła myśl
Musisz się scalić
I jak ciało św Stanisława

Się zrosłem
Tam zadziałał bóg
U mnie wola dalszego zarabiania pieniędzy

Zrosłem się źle
Dupa wylądowała mi na głowie
Ręce zamiast nóg

Lecz ważniejsza poezja i pieniądze
Pisałem nogami
I dupą

Moje wiersze rozrywały
Przeciwników
Niektóre domy

Musiały być burzone
Bo ciała były tak rozerwane
Że ściany nie nadawały się do naprawy

Następny zamach
Spuścili bombę atomową
Znowuż siłą umysłu
Zbrojnego w poezję

Odbiłem bombę
Która trafiła we wrogie
Zakłady poetyckie
No ale też wywołała popularną
„Zimę nuklearną”

Jestem spełnionym człowiekiem
Sekundy przed zagładą ziemi
Wystrzeliłem dyskietkę

W kosmos
Dla kosmitów